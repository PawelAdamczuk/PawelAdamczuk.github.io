czerwień na ustach i walizka czernią lśniąca  
pewny krok, jak na wybiegu hit miesiąca  
złoto, brylanty, ci najbliźsi przyjaciele  
szeroki przestwór Styksu w Afrodyty ciele  
  
powiedz czy szpilki krwią podbite  
zabiorą Cię na szczyty świata  
a kiedy wszystkie będą już zdobyte  
przekonasz się czy wciąż potrafisz latać  
  
kupony odcinając swej młodości  
jedną i tysiąc zabiłaś w sobie miłości  
żadne serce z lodu nie jest, nawet Twoje  
nie mów mi że nic Cię nie kosztują te podboje  
  
powiedz czy szpilki krwią podbite  
zabiorą Cię na szczyty świata  
a kiedy wszystkie będą już zdobyte  
przekonasz się czy wciąż potrafisz latać  
  
w końcu zegary wskazówkami zaczną ranić  
Twoje odbicie w mieście nocy sepią zblednie  
kto wtedy będzie tutaj żeby Ciebie zbawić  
na boso księżycową smugą w dal odbiegniesz  
  
powiedz czy szpilki krwią podbite  
zabiorą Cię na szczyty świata  
a kiedy wszystkie będą już zdobyte  
przekonasz się czy wciąż potrafisz latać  