odpal papierosa  
jak kiedyś rankiem w mieście królów  
na Twych rzęsach rosa  
nie było wtedy w świecie bólu  
  
zaspane oczy, krok wciąż chwiejny  
głęboki wdech, mgła mnie wypełnia  
Ty tak prawdziwa, a ja wierny  
na oczach klapki, w uszach wełna  
  
zatłoczone bary,  
stolarska w dymie, popielniczki  
Twe uśmiechu czary  
Stare Miasto, trzy papryczki  
  
samotności strach doskwiera  
diabła rozdanie w snach powraca  
choć nie chcesz, karty swe wybierasz  
czy czasem nie zgubiłaś asa?  
  
niewysłane listy  
serce pompuje atrament  
to co wiedzą wszyscy  
ja odkrywam wciąż nad ranem  
  
wino, nylon, puzzle proste  
nie ułożyłem ich na czas  
teraz woda już pod mostem  
Wisła, Ty, ostatni raz  