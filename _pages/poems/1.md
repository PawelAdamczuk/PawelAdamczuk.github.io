wyrzuć z siebie przykazania, aksjomaty  
z ambon grzmią złote myśli jak armaty  
księgi, pasje płoną ogniem harlekinów  
kto ma rację, gdy ciężar gwiazd sklepienie zgina  
  
a Ty po prostu całe życie szukasz mnie  
może kiedyś w końcu odnajdziemy się  
yinn i yang, w psychotycznym, nagim śnie  
może kiedyś skończy się płochliwy bieg  
  
spowiedz mi wszystkie swoje grzechy,  
aż po świt, harmonizuj me oddechy  
nie przemilczaj, szeptaj, wzdychaj, całuj  
nie przestawaj, cały świat czerwienią maluj  
  
a ja po prostu całe życie szukam Cię  
może kiedyś w końcu odnajdziemy się  
yinn i yang, w psychotycznym, nagim śnie  
może kiedyś skończy się płochliwy bieg  
  
jesteś bogiem, jesteś blisko,  
tuż za progiem, jesteś blisko,  
gasisz trwogę, jesteś blisko,  
już zostaniesz, jesteś wszystkim  
  
ja wciąż błądzę, wszystko jedno,  
siebie sądzę, wszystko jedno,  
ręce drżące, wszystko jedno,  
nie przestanę, wiem na pewno  
  
spójrz przed siebie, z prochu w proch pędzimy  
głowa cięższa, serce mniejsze każdej zimy  
przysiąc mogę, jeszcze wczoraj byłem sobą  
dzisiaj każda klatka myśli błyszczy Tobą  