Juz nie wiem co jest prawdziwe, a co nie.  
Codziennie jawa przeplata się ze snem.  
Nadzieja umiera ostatnia, a nim umrze, boli.  
Papieros za papierosem, czas płynie powoli.  
  
Chciałbym zasypiać, śnić o Tobie w blasku  
marzeń daremnych, a klepsydry piasku  
nic nie zatrzyma, wszystko się kończy.  
Los nie wybacza, już wysłał list gończy.  
  
Mówisz, że minie, jak w jesieni liście,  
opadnie maska i spojrzę przejrzyście.  
Pryzmat pryzmatem, rozbiję go w złości  
lecz nawet tym nigdy nie zgaszę miłości.  
  
Miną lata, obrócimy się w proch,  
lecz musisz wiedzieć, zrozumieć to:  
dla jednego z milionów byłaś wszystkim,  
dla jednego Twe czary nigdy nie prysły.  