Przebijam się na drugą stronę  
z kieliszka zapomnienie sączę  
wszystkie koszmary są wyśnione  
wszystkie pragnienia wciąż gorące  
  
Pukam w rzeczywistość  
czy ktoś tu jeszcze jest  
czy w mojej głowie wszystko  
co piękne roi się  
  
Fraktale budzą mnie ze snu  
budować każą, nie wiem co  
pytałem o to mędrców stu  
przykazań dostałem też sto  
  
oh mordercy oświeceni  
sny o raju skradli nam  
wszyscy bogowie straceni  
nikt już nie otworzy bram  
  
kto krew zmyje z naszych rąk  
kto odgrzeszy, gdy krzyż pusty  
anioł jeden żyje wciąż  
sześćset sześćdziesiąty szósty  