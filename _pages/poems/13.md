Gdzieś jest po drugiej stronie  
gdzieś za kurtyną z mchu  
myśli błogie pustkowie  
nie uświadczysz tu dróg  
  
czy czasem chcesz zaniechać  
rozpuścić w świetle się  
nie czuć, nie chcieć, nie czekać  
nie znać już siebie, mnie  
  
geometria lasu, matryce nieskończone  
tkwisz w miejscu wciąż, nieważne, w którą pobiegniesz stronę  
gdy Wielki Budowniczy, do ucha szepcze Ci  
przez parę chwil nie liczy się absolutnie nic  
  
za rękę Gaję weź,  
ona Twój strach ukoi  
nie pytaj, dawaj, bierz,  
umieranie nie boli  
ktoś kocha Cię nad życie  
i nigdy nie zrozumiesz  
póki na czyśćca szczycie  
ego nie ofiarujesz  
  
geometria lasu, matryce nieskończone  
tkwisz w miejscu wciąż, nieważne, w którą pobiegniesz stronę  
gdy Wielki Budowniczy, do ucha szepcze Ci  
przez parę chwil nie liczy się absolutnie nic  
  
poskładaj w końcu się  
z kawałków świadomości  
teraz rozumiesz że  
żyjemy w samotności  
dusze przez klucza dziury  
na siebie spoglądają  
aż znów ulecą w chmury  
i w bieli się spotkają  
  
geometria lasu, matryce nieskończone  
tkwisz w miejscu wciąż, nieważne, w którą pobiegniesz stronę  
gdy Wielki Budowniczy, do ucha szepcze Ci  
przez parę chwil nie liczy się absolutnie nic  